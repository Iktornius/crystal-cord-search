W załączniku dwa pliki - FAU.car i ir5.xyz. Pliki zawierają współrzędne
atomów w komórce elementarnej fojazytu (FAU) i klastra irydu (ir5).
Najogólniej chodz i o to, żeby odnaleźć "najlepsze" miejsca dla klastra
wewnątrz fojazytu.

Fojazyt jest kryształem, o wymiarach a, b, c i kątach alfa, beta, gamma
komórki elementarnej podanych w pliku car (linijka PBC). Wewnątrz
struktury jest komora, która jest na tyle duża, że mogą pomieścić się w
niej inne cząsteczki, na przykład klaster Ir.

Jako że możliwych położeń Ir5 w komorze jest dużo - chcmey znaleźć
takie, które będzie najbardziej odpowiednie. Metod jest kilka, ale
myślę, że najlepiej posłużyć się metodą Monte Carlo.

1. generujemy orientację klastra Ir5 - obracamy o losowy kąt wokół osi
x, potem o losowy kąt wokół osi y i losowy kąt wokół osi z.

2. przesuwamy tak obrócony klaster o losowy wektor, ale taki, który
mieści się w komórce elementarnej FAU

3. sprawdzamy, czy atomy Ir5 i FAU nie leżą zbyt blisko lub zbyt
daleko siebie - przyjmujemy, że optymalna odległość powinna być między
1.5 a 3.5 Angstroema. (wszystkie wymiary komórki i położenia atomów w
plikach są podane w Angstroemach). To znaczy - jeśli jakikolwiek atom
leży bliżej niż 1.5, lub wszystkie atomy leżą dalej niż 3.5 - wtedy
odrzucamy taki układ i generujemy nowy.

3a. Jeśli odległości są ok - zapisujemy położenia całego układu - i
fojazytu i Ir w jakimś pliku.

3b. Jeśli odległości są ok, ale podobny układ już mamy wygenerowany
wczesniej (położenia atomów Ir zgadzają się z dokładnością do
0.5 Angstroema) - taki układ odrzucamy.

4. punkty 1-3 powtarzamy aż wygeneruje się ~20 położeń.